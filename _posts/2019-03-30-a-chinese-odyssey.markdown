---
layout:     post
title:      "大话西游之仙履奇缘-台词摘抄"
subtitle:   "阿紫霞梗系挣你好多钱"
date:       2019-03-30 20:02:13
author:     "StephenNG"
header-img: "img/in-post/post-chinese-odyssey/00.png"
tags:
    - 电影
    - 周星驰
    - 粤语
---


<center>1</center>

当时把剑佢离我喉咙只有0.01公分，但喺四分之一炷香之后，把剑嘅女主人将会彻底噉爱上我，因为我决定讲一个大话。虽然本人生平讲大话无数，但系呢一个我认为 系讲得最完美嘅！

-- 再行前半步嘅话，我杀咗你！

-- 你应该噉做！我亦应该死！曾经有一份至真嘅爱情摆喺我面前，我冇珍惜。到冇咗嘅时候，先至后悔莫及。尘世间最痛苦莫过于此。你把嘢喺我咽喉度拖落去啦，唔需要犹疑架啦！如果个天可以畀个机会我返转头嘅话，我会同个女仔讲三个字：我爱你。如果 系都要喺呢份爱加上一个期限，我希望系……一万年！

![曾经有一份至真嘅爱情……](../../../../img/in-post/post-chinese-odyssey/1.png "曾经有一份至真嘅爱情……")

---

<center>2</center>

-- 你好同我讲清楚，成件事究竟系点？

-- 讲咗啦，阿嫂！

-- 你叫我做大嫂呀？

-- 对唔住，应该系牛夫人。

-- 以前一齐睇月亮嗰阵就叫人哋做小甜甜，而家新人胜旧人嗱，就叫人哋做牛夫人！

---

<center>3</center>

-- 我一定系太挂住晶晶。

-- 系呀！你晕咗嘅时候叫咗晶晶呢个名九十八次！

-- 晶晶系我娘子。

-- 重有一个名叫紫霞嘅你叫咗七百八十四次！

-- 啊？！

-- 七百八十四次……阿紫霞梗系挣你好多钱。

![阿紫霞梗系挣你好多钱](../../../../img/in-post/post-chinese-odyssey/34.jpg "阿紫霞梗系挣你好多钱")

---

<center>4</center>

-- 个天安排得佢拔得出我把紫青宝剑呢，佢必定系一个非凡嘅人，唔会错嘅。我知道终有一日佢会喺个万众瞩目嘅情况之下出现，身披金甲圣衣，脚踏七色云彩嚟迎娶我嘅！

-- 你重唔认系黐线！

-- 呢啲唔系黐线，系理想！

-- 认啦！黐线妹。

-- 唔认！

![呢啲唔系黐线，系理想！](../../../../img/in-post/post-chinese-odyssey/5.png "呢啲唔系黐线，系理想！")

---

<center>5</center>

-- 琴晚我托一只蜘蛛同你讲，叫佢话畀你知，我好挂住你，你知唔知呀？

-- 你又知唔知？我不嬲呃你架咋。

-- 呃咪呃啰！正如啲飞蛾噉，明知会受伤都会扑埋啲火度。飞蛾就系咁傻架嘞！

![你又知唔知？我不嬲呃你架咋……](../../../../img/in-post/post-chinese-odyssey/67.jpg "你又知唔知？我不嬲呃你架咋……")

---

<center>6</center>

紫霞喺你心目中系唔系一个感叹号，抑或系一个句号？你脑海里系咪充满问号呢？

-- 紫霞只不过系一个我识得架人！我以前讲过一个大话呃佢，我而家心里面有多少内疚噉解嘅啫！我越嚟越讨厌佢。我听日结婚啦，想点啫而家？

-- 有一日当你发觉你爱上一个你讨厌嘅人，呢段感情先至最攞胆！

-- 但系我点会爱上一个我讨厌嘅人？你畀个理由我唔该！

-- 爱一个人系要理由嘅咩？

-- 唔使嘅咩？

-- 要嘅咩？

-- 唔使嘅咩？

-- 要嘅咩？

-- 唔使嘅咩？

-- 哎，我同你研究吓啫，唔使咁认真…… 乜要嘅咩？

![爱一个人系要理由嘅咩？](../../../../img/in-post/post-chinese-odyssey/89.jpg "爱一个人系要理由嘅咩？")

---

<center>7</center>

你嘅良心话我听你最爱嘅唔系我，系另外一个女人。当我见到佢喺你良心嗰度留低嘅嘢之后，我觉得你经过呢五百年返嚟要揾嘅唔系我，而系佢。你同我都要相信呢啲 系天意，亦都系传说中嘅缘分。

![当我见到佢喺你良心嗰度留低嘅嘢之后……](../../../../img/in-post/post-chinese-odyssey/8-1.jpg "当我见到佢喺你良心嗰度留低嘅嘢之后……")

---

<center>8</center>

-- 我要再提醒你一次，金刚圈戴上之后你唔再系一个凡人，人世间嘅情欲唔能够再沾半点。如果动心呢个金刚圈就会喺你头上越收越紧，苦不堪言！

-- 听到。

-- 喺戴上金刚圈之前，你重有咩说话想讲？

-- 曾经有一份至真嘅爱情摆喺我面前，但我冇去珍惜，到冇咗嘅时候先至后悔莫及，尘世间最痛苦莫过于此。如果个天可以畀个机会我返转头嘅话，我会同个女仔讲我爱佢！如果 系都要喺呢份爱加上一个期限，我希望系一万年！

![曾经有一份至真嘅爱情摆喺我面前……](../../../../img/in-post/post-chinese-odyssey/8-2.jpg "曾经有一份至真嘅爱情摆喺我面前……")

---

<center>9</center>

我嘅意中人系一个盖世嘅人物，有一日佢会踩住七色彩云嚟迎娶我，我估中咗个开头，但系我估唔到个结局……

![我估中咗个开头，但系我估唔到个结局](../../../../img/in-post/post-chinese-odyssey/23.png "我估中咗个开头，但系我估唔到个结局")

---

<center>10</center>

-- 嗰个人个样好怪啊！

-- 我都见到，好似只狗噉㖞呵！

![](../../../../img/in-post/post-chinese-odyssey/24.png)
![](../../../../img/in-post/post-chinese-odyssey/26.png)
![](../../../../img/in-post/post-chinese-odyssey/28.png)
![](../../../../img/in-post/post-chinese-odyssey/29.png)


---

<center>the end</center>